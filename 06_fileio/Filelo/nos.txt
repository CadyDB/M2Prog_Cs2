Trump deelt weer bericht van NAVO-chef Rutte: 'Weg vooruit vinden rond Groenland'
Deel dit artikel
President Trump heeft opnieuw een privébericht gedeeld dat hij had ontvangen van NAVO-chef Rutte. Daarin complimenteert Rutte de Amerikaanse president opnieuw voor zijn inspanningen voor vrede in de wereld. Trump schrijft verder dat hij ook een telefoongesprek met de NAVO-topman had dat volgens hem "erg goed" was.

"Beste Donald, wat je vandaag hebt bereikt in Syrië is ongelooflijk", schrijft Rutte in het bericht dat Trump op zijn socialemediaplatform Truth Social heeft gedeeld. "Bedankt Mark Rutte, secretaris-generaal van de NAVO!", schrijft Trump erbij.

De NAVO heeft aan internationale persbureaus bevestigd dat het gedeelde bericht inderdaad van Rutte afkomstig is.